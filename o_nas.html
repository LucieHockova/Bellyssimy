---
layout: hlavni-sablona.njk
title: O nás
---


<h2 class="nadpis">Ilona</h2>
    <img class="foto-v" src="/images/foto/img_Ilona2.JPG" alt="Ilona">

    <p>Tanec je pro mne nádhernou možností, jak se v hudbě můžu vyjádřit jak rytmicky, tak i harmonicky a citově. Dává mi, stejně jako zpěv, pocit radosti a štěstí. Regeneruje a posiluje moje tělo. Rovná prací ohnutý hřbet i duši. Cítím se při tanci jako královna. Jsem ráda, že ve skupině Bellyssimy, holky různých povah, to cítíme podobně, souzníme s tancem i touhou spolupracovat. Těším se na naše hodiny tance a kreativity!</p>

    <p>Tančím od dětství - od lidušky, přes klasické taneční, diskotéky a zábavy. Přes manžela kamarádky jsem se dostala i k orientálnímu tanci. Protože nepotřebuji partnera, mohu tančit jako víla se závojem nebo vějířem. Orientálním tancem žena vyřeší spoustu tělesných i duševních neduhů a dokáže překonat i věkové hranice. Je totiž při tanci vždycky krásná, když jí to baví!</p>




<h2 class="nadpis">Jana</h2>
    <img class="foto-v" src="/images/foto/img_Jana.jpg" alt="Jana"> 

    <p>Jsem kinezioložka, umělkyně, badatelka lidské duše a průvodkyně lidí na jejich cestě ke spokojenému životu, osobnímu růstu, zdraví a fungujícím vztahům. Jsem autorkou vykládacích karet se zvířaty a knihy Průvodce pod názvem <a class="hurka" href="https://zvetrnehurky.cz/vykladaci-karty/"> Magická poselství zvířat</a>.</p>
    
    <p>V létě 2010, když jsem ležela v nemocnici a čekala na operaci páteře, jsem se rozhodla svůj život radikálně změnit. Nevěděla jsem ještě jak, ale když člověk hledá, cesta se vždy najde. Po propuštění z nemocnice se v mém životě objevily <a class="hurka" href="https://zvetrnehurky.cz/mandaly/">mandaly</a>. Byla jsem jimi okouzlena. A tvořila je každý den. Při jejich kreslení jsem byla uvolněná, cítila jsem se spokojenější a byla jsem zdravější. Moje citlivost se pomalu probouzela a já jsem konečně vnímala sama sebe.</p>

    <p>V roce 2014 jsem poznala terapii <a class="hurka" href="https://zvetrnehurky.cz/kineziologie/">Kineziologii</a>, díky které jsem našla způsob, jak postupně "opravit" své negativní prožitky z dětství, zbavit se nefuknčních programů a zlepšit své vztahy s blízkými. Vystoupila jsem z role oběti a přestala jsem být "poslušnou holčičkou". </p>
    
    <p>Součástí mé transformace bylo i přijetí sebe jako ženy. Cesta mě v roce 2016 zavedla k břišním tancům.Tančení se za ty roky změnilo v něco víc, než jsou jen otočky, kroky, kroužky boky a akcenty. Stalo se vášní, radostí a možností oběvovat vlastní spiritualitu a své krásné ženství. Na cestě za sebepoznáním jsem stále a zvu na ni i vás.</p>

    <p>Můj celý příběh si můžete přečíst zde <a class="hurka" href="https://zvetrnehurky.cz/">Z větrné hůrky</a>.</p>
        
      



<h2 class="nadpis">Lucie</h2>
    <img class="foto-v" src="/images/foto/img_Lucie1.jpg" alt="Lucie">

    <p>Jsem ročník 1982 (věk psát nebudu, protože se stále mění, ale rok narození je věrný souputník).</p> 
    
    <p>Vystudovala jsem fyzioterapii a několik let jsem pracovala v nemocnici jako rehabilitační sestra. Pak se mi splnil sen, narodilo se nám dítě. S odstupem druhé a s větším odstupem třetí. Teď jsem mámou na plný úvazek. Jsem spokojená, děti jsem si vždy přála. Ráda vařím, peču, čtu, vyrábím si náušnice a pro děti kostýmy na maškarní.</p> 

    <p>A moc ráda tančím břišní tance. Již od roku 2016, kdy jsem viděla živé vystoupení mé budoucí lektorky, jsem věděla, že tento druh pohybu mě bude bavit. A s malými přestávkami (třetí těhotenství a covid) tančím dodnes. Větší relax neznám.</p>

    <p>Ještě malé přiznání na závěr. Vždy jsem byla stydlivá a jakýkoli druh exhibice mi byl nepříjemný. Před prvním vystoupením (na večírku <a class="institut" href="https://www.institutregenerace.cz/">Institutu regenerace</a>, takže jen před břišními tanečnicemi (a jejich rodinnými příslušníky)), jsem se necítila vůbec dobře. Dnes se těším na každou příležitost předvést, jak krásné je, když je žena ženou.</p>
        
    
    

<h2 class="nadpis">Marcela</h2>
    <img class="foto-v" src="/images/foto/img_Marcela.jpg" alt="Marcela">

    <p>Peču úžasný chleba.</p>



    